<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" href="abydaby.css">
    <title>А.Б</title>
</head>
<body>
    <div class="container">    
    <div class="right-div">
        <div class="photo">
            <img src="Ахмет_Байтұрсынұлы.png" alt="Ахмет_Байтұрсынұлы">
            <p class="name">Ахмет Байтұрсынұлы</p>
            <p class="year">(1873-1933)</p>
        </div>
        <span class="info">Қазақтың ұлы ағартушысы, ғалым, ақын, жазушы және қоғам қайраткері. Ол 1873 жылы Қостанай облысында дүниеге келген. Қазақтың ұлттық тілін дамыту, білім беру жүйесін жақсарту жолында елеулі еңбектер атқарған тұлға. Байтұрсынұлы қазақ тілінің грамматикасын жасай отырып, жаңа әліпбиді енгізді. Оның жазған "Тіл-құрал" атты еңбегі қазіргі қазақ тіл білімінің негізі болып саналады. <br>Ахмет Байтұрсынұлының қазақ әдебиетіндегі орны ерекше. <br> Ол көптеген өлеңдер мен мақал-мәтелдер жазған, әсіресе, оның публицистикалық шығармалары мен қоғамға деген көзқарастары өте маңызды. Сонымен қатар, Байтұрсынұлы қазақтың зиялы қауымының өкілі ретінде ұлттық ой-сананың оянуына үлес қосқан. 1905 жылғы ояну кезеңі мен Алаш қозғалысының белсенді қатысушысы болған Ахмет Байтұрсынұлы қазақ халқының тәуелсіздігі үшін күресті. Ол 1920 жылдары қазақтың білім жүйесін қалыптастыруға көп күш жұмсады. Бірақ 1929 жылы Кеңес үкіметі тарапынан қуғын-сүргінге ұшырады және 1937 жылы ату жазасына кесілді. Оның өмірі мен қызметі Қазақ Республикасының тәуелсіздік жолындағы күресінің жарқын мысалдарының бірі болып саналады. Байтұрсынұлының есімі Қазақ мемлекетінің мәдениеті мен білім жүйесін қалыптастыруда үлкен рөл атқарды. Ақталғаннан кейін, оның еңбектері ұлттық мұра ретінде қайта бағаланды, және ол қазақ халқының тәуелсіздікке ұмтылудағы көшбасшысы ретінде ұлықталды.</span>
        
    </div>
    <div class="left-div">
        <button type="button" class="collapsible">Адамдық диқаншысы</button>
        <div class="content">
            <p>
                Адамдық диқаншысы қырға шықтым
                Көлі жоқ, көгалы жоқ құрға шықтым.
                Тұқымын адамдықтың шаштым, ектім,
                Көңілін көгертуге құл халықтың.
                
                Қор болған босқа кетіп еңбек, бейнет,
                Құлдарға құлдықтан жоқ артық зейнет.
                Оттай бер, жануарым екі аяқты,
                Адамдық хайуанға қанша қажет?!
                
                Жаратқан малды Құдай не керекке
                Мінуге, сою, соғу, жүндемекке.
                Жорта бер қамыт киіп, қамшыңды жеп,
                Бұйрың жоқ ұрасың деп үндемекке.
                
                Таяққа еті үйренген қойшы жайлап,
                Көк есек қозғала ма, түрткенге айдап?
                Есептен алданғандай болғандар көп,
                Жасықты асыл ма, деп білмей қайрап.
            </p>
        </div>
    <button type="button" class="collapsible">Анама хат</button>
    <div class="content">
        <p>
            Қарағым, дұғайгөйім, қамқор анам!
            Арнап хат жазайын деп, алдым қалам.
            Сені онда, мені мұнда аман сақтап,
            Көруге жазғай еді Хақ Тағалам!

            Бара алмай, өтірікші болып әбден,
            Семейдің түрмесінде отыр балаң.
            Мал ұрлап, кісі өлтірген айыбы жоқ,
            Өкімет, өр зорлыққа не бар шараң?!
            
            «Үмітсіз шайтан болсын» деген сөз бар,
            Жолдар көп жәннатқа да тарам-тарам.
            Оқ тиіп он үшімде, ой түсіріп,
            Бітпеген жүрегімде бар бір жарам.

            Алданып тамағыма, оны ұмытсам,
            Болғандай жегенімнің бәрі арам.
            Адамнан туып, адам ісін етпей,
            Ұялмай, не бетіммен көрге барам?!

            Көп айтпай, қысқасынан сездіретін –
            Балаңның мінезі бар сөзге сараң:
            Кетер деп «суға құлап, отқа түсіп»,
            Қайғы жеп, менің үшін болма алаң!

            Отырмын абақтының бөлмесінде,
            Бұйрықсыз көз жетеді өлмесіме.
            Есіктің құлпы мықты, күзетші көп,
            Ажалдан басқа ешкім келмесіне.
        </p>
    </div>
    <button type="button" class="collapsible">Ақын ініме</button>
    <div class="content">
        <p>
            Азырақ сөзге құлағың сал, ақын інім!
            Ойымыз, рухымыз жақын, інім.
            Ағалық правосын қолыма алып,
            Келемін айтайын деп ақыл, інім.

            Өзімді ағаңмын деп үлкейтемін,
            Онымды көремісің мақұл, інім!
            Адасқан ағаңыздың жері болса,
            Тілеймін ете гөр деп ғафу, інім!

            Жай жатсаң жаңылмайсың, адаспайсың,
            Күресте кім кетпейді қапыл, інім!
            Ат қойған аз-көбіне қарамастан,
            Ақылға біздер жарлы, пақыр, інім!

            Доңыздай талғамай жеп семіргендер
            Саналып ақылдыға жатыр, інім!
            Сүйікті милләтыңа болам десең,
            Нашардың көбірек же, хақын інім!

            Сыйласын десең жұртың қадір тұтып,
            Айғырсып момындарға ақыр, інім.
            Білімді ел ішінде болам десең,
            Шешенсіп жоқты сөйлеп лапыр, інім.

            Қолыңнан мұның бірі келмес болса,
            Кісімсіп ең болмаса қақыр, інім!
            Сөзіңді тыңдатайын десең жұртқа,
            Ет асып табақ-табақ шақыр, інім!
            Аузымен орақ орып бәрін де етер,
            Қымызды шара-шара сапыр, інім.

            Ет пенен қымыз беріп, сөйлеп көрсең,
            Айтқаның жұртқа балдай татыр, інім.
            Ақылың Аплатондай болса-дағы,
            Қымыз бен еті жоқ құр татыр білім.
        </p>
    </div>
    <button type="button" class="collapsible">Аққу, шортан һәм шаян</button>
    <div class="content">
        <p>
            Жүк алды Шаян, Шортан, Аққу бір күн,
            Жегіліп, тартты үшеуі дүркін-дүркін.
            Тартады Аққу көкке, Шаян кейін,
            Жұлқиды суға қарай Шортан шіркін.

            Бұлардың машақаты аз болмады,
            Жұмысы орнына кеп мәз болмады.
            Тартса да бар күштерін аямай-ақ,
            Аслан жүк орнынан қозғалмады.

            Оншама ол жүк артық ауыр емес,
            Құр сырттан пәлен деу де тәуір емес.
            Жүк бірақ әлі күнге орнында тұр,
            Бірыңғай тартпаған соң бәрі тегіс.
            * * *
            Жігіттер, мұнан ғибрат алмай болмас,
            Әуелі бірлік керек, болсаң жолдас.
            Біріңнің айтқаныңа бірің көнбей
            Істеген ынтымақсыз ісің оңбас
        </p>
    </div>
    <button type="button" class="collapsible">Достыма хат</button>
    <div class="content">
        <p>
            Қырағы, қия жазбас сұңқарым-ай!
            Қажымас қашық жолға тұлпарым-ай!
            Үйілген өлексені өрге сүйреп,
            Шығармақ қыр басына іңкәрім-ай!

            Жарқырап жақсылықтың таңы атпай тұр,
            Түнерген төбемізден бұлт арылмай.
            Көк етті, көн терілі, көніп қалған,
            Сықса да шыдай беру, жұрт жарылмай.

            Кім біліп, ер еңбегін сезіп жатыр?
            Кім шыдап, жолдастыққа төзіп жатыр?
            Сасық ми, салқын жүрек санасыздар,
            Алаңсыз ақ малтасын езіп жатыр.

            Сынайтын жақсы менен жаманды өлшеп,
            Құлдықтың қолдарында кезі жатыр.
            Кешегі кеңшілікте керек қылған
            Бостандық болмаған соң, безіп жатыр.

            Айтқанмен таусылар ма, оны-мұны?
            Талайдың таңдамалы түпкі сыры:
            Жанасқан шын көңілмен жақындық аз –
            Көбінің іші салқын, сырты-ақ жылы.

            Ақшаға абыройын, арын сатып,
            Азған жұрт, адамшылық қалмай сыны.
            Жаны ашып, жақын үшін қайғырар ма,
            Жаны мал, жақыны мал, малдың құлы?
        </p>
    </div>
    <button type="button" class="collapsible">Жиған-терген</button>
    <div class="content">
        <p>
            Оюын ойып,
            Орындап қойып, 
            Түр салғандай өрнекке,   
            Қиыннан қиып,  
            Қиырдан жиып, 
            Құрап, сөзді термекке,   
            Еңбекке егіз, тіл мен жақ, 
            Ерінбесең, сөйлеп бақ!
            Именіп көптен,
            Сақтық қып еппен,
            Тасалама ойыңды!
            Ашынса етің
            Ашылмақ бетің,
            Тірі көмбей бойыңды,
            Жүрегіңнің жарасын
            Көрсет жұртқа! Қарасын!
            Оқушым, ұқпай,
            Осқырып шықпай,
            Сабырмен байқа сөзімді!
            Шыққан соң сыртқа,
            Жайған соң жұртқа,
            Сөз тергеуге төзімді.
            Көп мағына, аз ләфүз .
            Есек баспас тайғақ мұз.
            Қарқылдар қарға,
            Шиқылдар арба,
            Бой сүйсінер сазы жоқ.
            Шешенсіп жұртқа,
            Мылжыңдар, қыртпа.
            Ой ісінер сөзі жоқ,
            Маған үлгі ол емес,
            Ол түсерлік жол емес.
            Жолдар бар өзге,
            Жоба бар сөзге,
            Жүрекке дөп, ойға жөн.
            Жаманды жаман
            Демекпін һәман,
            Мейлің тула, мейлің көн.
            Иланбасам, айтпаймын,
            Иманымнан қайтпаймын.
            Әр жолды ойлап,
            Ойыма бойлап,
            Ұқтым тайыз, тереңді.
            Сайраған тілмен,
            Зарлаған үнмен
            Құлағы жоқ кереңді
            Ұқтыра алмай сөз әуре,
            Тек тұра алмай біз әуре.
            Қараймын кейін:
            Орысқа шейін
            Хан бағыпты қазақты.
            Баға алмай жөндеп,
            Басқаға көн деп,
            Артқан жұртқа азапты.
            Бас адамдар халықты
            Сатып, сыйлар алыпты.
            Келген соң бері
            Кейінгілері
            Болды құмар шекпенге –
            Өгіздей өрге,
            Өткелсіз жерге
            Күнде айдап жеккенге.
            Бір күн тойса есектер,
            Ми жоқ алдын есептер.
            Салынып дауға,
            Сатынып жауға,
            Болыстықты алысты.
            Қазық боп жұртқа,
            Қорған боп сыртқа,
            Кім ойлады намысты?
            Мақтады ұлұқ, болды мәз!
            Қауым үшін қайғы аз.
            Оқытты жасын,
            Өстіртіп шашын,
            Мал табуға салынды.
            Қаламнан, хаттан,
            Жауаптан айтқан
            Білді жалғыз алымды.
            Кейбірі шен алмақ та,
            Дінін шаншып қармаққа.
            Басында сәллә,
            Аузында Алла,
            Молдаларда не ғамал ?
            Көздерін сүзіп,
            Жүздерін бұзып.
            Алдап жұртты, жимақ мал.
            Ұжмақ молда қолында.
            Сауда-саттық жолында
            Бергенге – ұжмақ,
            Бермесе – дозақ,
            Деп үйретер халыққа.
            Ұжмақтың кілтін,
            Алланың мүлкін
            Арендаға алып па?
            Молда сатса тиынға,
            Ол – Алла емес, сыйынба!
            Шалқаңнан жатып,
            Алланы сатып,
            Аламын деп қорлама!
            Еңбексіз ит жер,
            Бейнетсіз бит жер,
            Берсеңдер, бер молдаға!
            Өзіңді бірақ алдама!
            Ақшаға ұжмақ жалдама!
            Ұлғайып қайғы,
            Уытын жайды,
            Айтпасыма болмады.
            Қабағын түйіп,
            Қаһарын жиып,
            Жан-жақты бұлт торлады.
            Жаңбыр жаумай, жауса қар,
            Жұрт жұтайтын түрі бар.
            Балалық қалып,
            Ес біліп анық.
            Ер жеткелі жиырма жыл.
            Баяғы қалпы,
            Баяғы салты,
            Бұ неткен жұрт ұйқышыл?!
            Болсын кедей, болсын бай,
            Жатыр бейқам, жым-жырт, жай.
            Емшегін еміп,
            Анаға сеніп,
            Бала ұйықтайды жастықпен.
            Қымызға қанып,
            Қызарып жанып,
            Бай ұйықтайды мастықпен.
            Шалап ішкен кедей мас,
            Міне, жұрттың түрі оңбас!
            Ұйқышыл жұртты
            Түксиген мұртты
            Обыр обып, сорып тұр.
            Түн етіп күнін,
            Көрсетпей мінін,
            Оятқызбай қорып тұр.
            Обыр болса қамқорың,
            Қайнағаны сол сорың!
            Оянған ерге
            Ұмтылған жерде
            Еруші аз, серік кем.
            Қас білген досты,
            Дос білген қасты,
            Мұндай елді көріп пе ең?
            Қыс ішінде бірер қаз
            Келгенменен, қайда жаз?!
            Қазағым, елім,
            Қайқайып белің,
            Сынуға тұр таянып.
            Талауда малың,
            Қамауда жаның,
            Аш, көзіңді, оянып!
            Қанған жоқ па, әлі ұйқың?
            Ұйқтайтын бар не сиқың?!
        </p>
    </div>
    <button type="button" class="collapsible">Жұртыма</button>
    <div class="content">
        <p>
            Бірлік қып іс етуге шорқақ, жұртым!
            Табылса оңай олжа ортақ, жұртым!
            Сияқты қара қарға шуылдаған
            Үрейсіз қоян жүрек қорқақ, жұртым!

            Білмейсің жөнің менен терісіңді,
            Ел болып іс етпейсің келісімді.
            Үміт қып бәйге атындай талай қосып,
            Байқадың шабыс түгіл, желісіңді.

            Жөн айтқан жұртшылыққа адам болса,
            Шығасың қолыңа ала керісіңді.
            Бытырап бет-бетіңе жөнелгенде,
            Көрдік қой жайылатын өрісіңді.

            Келгенде өзді-өзіңе мықты-ақсыңдар,
            Қайтейін өзге десе көнгішіңді.
            Сықылды сынық бұтақ төмендесең,
            Кім жұлмас оңайдағы жемісіңді?!
        </p>
    </div>
    <button type="button" class="collapsible">Замандастарыма</button>
    <div class="content">
        <p>
            Орыстың тәржіме еттім мысалдарын,
            Әзірге қолдан келген осы барым.
            Қанағат азға деген, жоққа сабыр, –
            Қомсынып қоңырайма, құрбыларым!

            Бабы жоқ жұмыстағы мен бір арық,
            Күй қайда үздік шығар топты жарып!
            Ат тұрмас аяғында желі болса,
            Дүсірлеп шапса біреу қиқу салып.

            Бар болса, сондай жүйрік қызар деймін,
            Естілсе құлағына дүбір барып.
            Әйтпесе арық шауып өндіре ме,
            Жүргенде қамыт батып, қажып-талып?!
        </p>
    </div>
    <button type="button" class="collapsible">Көк есектерге</button>
    <div class="content">
        <p>
            Не жазып ем, Құдай-ау, мен қазаққа?
            Мүбтала ғып салғандай бұл азапқа?!
            Адамшылық есебіне кірісіп,
            Қолы жетсін дегендік пе, азатқа?

            Жөн көрсеттім қазақ деген намысқа,
            Жол сілтедім жақын емес, алысқа.
            «Өзге жұрттар өрге қадам басқанда, –
            Дедім, – сен де қатарыңнан қалыспа!»

            Бар ма, қазақ, мұнан басқа қылғаным?
            Неңді шаштым, неңді бұздым, былғадым?
            Аштан өлген аталарың бар ма еді,
            Тамақ үшін сатқан иттер иманын.

            Көң тасыған көк есектер, бәріңе,
            Қалдырмастан жағалай жас-кәріңе,
            Үрім-бұтақ нәсіліңе қалғандай
            Нық басылар кетпейтін мөр тәніңе.

            Бәріңді де іздеп қарап көрермін,
            Тапқанымды тастамаспын, терермін.
            Миллат үшін еңбектері сіңген деп,
            Өсиет қып, кейінгіге берермін...

            Асықпаңдар! Артымызда қазы бар,
            Тергеп талай, сүйектерің қазылар.
            Пайғамбарды сатып отыр тілла алған,
            Яһудамен бірге аттарың жазылар.

            Қинамайды абақтыға жапқаны,
            Қиын емес дарға асқаны, атқаны.
            Маған ауыр осылардың бәрінен
            Өз ауылымның иттері үріп, қапқаны.
        </p>
    </div>
    <button type="button" class="collapsible">Оқуға шақыру</button>
    <div class="content">
        <p>
            Балалар! Оқуға бар! Жатпа қарап!
            Жуынып, киініңдер шапшаңырақ!
            Шақырды тауық мана әлдеқашан,
            Қарап тұр терезеден күн жылтырап.

            Адам да, ұшқан құс та, жүрген аң да,
            Жұмыссыз тек тұрған жоқ ешбір жан да:
            Кішкене қоңыз да жүр жүгін сүйреп,
            Барады аралар да ұшып балға.

            Күн ашық, тоғайлар шат, ың-жың орман,
            Оянып жан-мақұлық түнде қонған,
            Шығады тоқылдақтың тоқ-тоқ дауысы
            Сайрағы сарғалдақтың сыңғырлаған

            Өзенде балықшылар ау қарап жүр,
            Тоғайда орақ дауысы шаң-шұң орған.
            «Аллалап», ал, кітапты қолдарыңа!
            Құлдарын Құдай сүймес жалқау болған.
        </p>
    </div>
    <button type="button" class="collapsible">Тілек батам</button>
    <div class="content">
        <p>
            Я, Құдайым аққа жақ,
            Өзіңе аян: мен нақақ.

            Аққа деген жолымның
            Абыройын ашпай, жап!

            Аят пенен хадисте
            Адал ниет, ақ іске,

            Жаңылмасам, жоқ еді
            Жаза тартсын деген бап.

            Мені ұстатып, айдатып,
            Зығырданды қайнатып,

            Масайрасып, мәз болып,
            Қуанғанды өзің тап!

            Аз күндікке алданып,
            Аз нәрсеге жалданып,

            Адасқанын Алаштың
            Түзу жолға түсір, Хақ!

            Жақын жерден жау шығып,
            Мақұл сөзден дау шығып,

            Дұшпан ұстап қолымнан,
            Иттер тістеп тонымнан,
            Маған тосу болған шақ,

            Тұтқын болып тарығып,
            Жалғыз жатып зарығып,

            Ашу қысып, ойды алып,
            Өт жайылып, бойды алып,
            Дерт жүрекке толған шақ.

            Қатты айтты деп кектемей,
            Сыйынғанды тек демей,

            Он екі имам әулие,
            Жиырма сегіз әнбие,
            Қолда, өңшең әруақ!
            * * *
            Қара балуан Жәнібек!
            Қаз дауысты Қазыбек!

            Жетім қалған халқыңа,
            Тұлға болып артыңа,
            Кім тиянақ қазық ед?

            Құнсыз болып еріміз,
            Жесір болып жеріміз,

            «Жай менікі» дей алмай,
            «Мал менікі» дей алмай,
            Ит пен құсқа азық ек.

            Барын салып таласқа,
            Арын сатып қалашқа,

            «Жұрт болалық» деген жоқ,
            Жұрт қайғысын жеген жоқ,
            Іріп-шіріп азып ек.

            Мұны көріп көзіміз,
            Бірігер деп сөзіміз,

            Кен болар деп балшықты,
            Көл болар деп шалшықты,
            Біз үмітпен қазып ек.

            Дәреті жоқ аяқтар,
            Қорсылдаған саяқтар

            Былғамасын қасыңды,
            Қасиетті басыңды! –
            Дегеніміз болмаса,

            Қазаққа не жазып ек?!
            Байлаттырған қолымды,
            Бөгеттірген жолымды,

            Жақыным бар, жатым бар,
            Хабарлана жатыңдар!
            Мен сендерге жүгіндім,
            Төресі әділ қазы деп!
        </p>
    </div>
    <button type="button" class="collapsible">Ғылым</button>
    <div class="content">
        <p>
            «Ғылымдар дүниелік сиқыр болмақ,
            Оқыған ол ғылымды кәпір болмақ».
            Зулатып шариғатты шарт жүгініп,
            Молдекең отырғанда мойнын толғап.

            Сондықтан заман жүйрік, біздер шабан,
            Артында ілесе алмай жүрміз һәман.
            Күн сайын өзгеріліп, өнер артып,
            Бәрі де бара жатыр алға таман.

            «Заманың түлкі болса, тазы боп шал» –
            Деген сөз аятпенен бірдей маған.
            Алақтап артымызға қарағыштап,
            Жүргенде-ақ озып, ұзап кетті заман.
            «Нәрсені түске енбеген өңде көрдік,
            Соларды тапқан – ғылым» дейміз жаман.

            «Ғылым» деп нені үйрендік біздер жаста,
            (Айтқаным бекер болса, алмай таста!
            Табылар ақтайтын да, боқтайтын да,
            Сөз емес арнап жазған дос пен қасқа...)

            Ғылым бар бет жуу да талай дедік,
            Жуған жөн бұлай бастап, бұлай дедік.
            Жусаңдар солай етіп сауабы көп,
            Жаза бар жумағанда олай дедік.

            Шарттар көп дедік ғұсыл құйынғанда,
            Шаһуат пәлендей боп құйылғанда.
            Қалайша көзде... деп айтпады екен?
            Үйрет, – деп, мұның бәрін бұйырғанда!

            Әйелмен пәлен бар деп жанасқанда,
            «Пәлен» деп ұйқысырап адасқанда,
            Үйрету балаларға қандай жақсы,
            Ақылға салып, ойлап, бал ашқанда.

            Мектепте оқымаған білмей жүр ғой
            Жердегі мал-мақұлық, құс аспанда.
            Айтамын молдекең жоқ оңашада,
            Сөз бермес «кәпірсің» деп таласқанда.
        </p>
    </div>
    <button type="button" class="collapsible" id="other">Қазақ салты</button>
    <div class="content">
        <p>
            Қалтылдақ қайық мініп еспесі жоқ,
            Теңізде жүрміз қалқып кешпесі жоқ.
            Жел соқса, құйын қуса жылжи беру
            Болғандай табан тіреу еш нәрсе жоқ.

            Бұл күйге бүгін емес, көптен кірдік,
            Алды-артын аңдамаған бетпен кірдік.
            Шығармай бір жеңнен қол, бір жерден сөз,
            Алалық алты бақан дертпен кірдік.

            Бейне бір құдіретті сынағандай,
            «Сақтар деп, сақтар болса» – сертпен жүрдік.
            Жат жақты жаратқанға күзеттіріп,
            Жақынмен ырылдастық, иттей үрдік.

            Білдірдік елдің сырын, ердің құнын,
            Елеріп ерегіске екі-үш күндік.
            Кіреді тентек есі түстен кейін,
            Мүшкілін халіміздің жаңа білдік.

            Әлі де, саңылаусыз салтын бағып,
            Түрі жоқ іс айтатын пәлен дерлік.
            «Ұлы той көппен көрген жалғыз мен бе? –
            Деп отыр, – не болса да жұртпен көрдік».
        </p>
    </div>
    </div>
    </div>


    <script src="abydaby.js"></script>
</body>
</html>
